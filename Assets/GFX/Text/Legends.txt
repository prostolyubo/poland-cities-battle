#POZNAŃ
Kiedy po wielkim pożarze Poznania odbudowano miasto, postanowiono zamówić specjalny zegar na ratuszową wieżę i wyprawić wielką ucztę.

Głównym daniem miała być pieczeń z sarniego udźca, a do obracania pieczeni został wyznaczony kuchcik Pietrek. Ten, skuszony chęcią obejrzenia nowego zegara, zostawił na chwilę pieczeń. Spaliła się na węgielek.

Młody kucharz pobiegł na pobliską łąkę i porwał dwa koziołki. Te jednak wyrwały się chłopcu, uciekły na ratuszową wieżę i zaczęły się bóść rogami.

Widok koziołków tak rozbawił burmistrza i gości, że darowali Pietrkowi jego winę. Zegarmistrzowi polecili wykonanie specjalnego mechanizmu, który każdego dnia uruchamiałby zegarowe koziołki.


#WARSZAWA
Dawno temu z Atlantyku na Bałtyk przybyły dwie siostry-syreny. Jedna z nich zakończyła swoją podróż w Kopenhadze, a druga płynęła dalej, aż dotarła do Wisły.

Na wysokości Warszawy syrenka wyszła na brzeg by odpocząć, a okolica spodobała jej się tak bardzo, że postanowiła w niej zostać na stałe.

Swoim czarującym śpiewem olśinewała rybaków, którzy wybaczali jej skradzione ryby, poplątane sieci i wzburzone fale.

Pewnego razu bogaty kupiec postanowił porwać syrenkę, by pokazywać ją na jarmarkach. Podstępem zwabił ją i uwięził w drewnianej szopce. Krzyki syrenki usłyszał syn rybaka i z pomocą przyjaciół uwolnił ją. Ta z wdzięcznością obiecała im, że w razie potrzeby im pomoże. Z tego właśnie powodu przedstawiana jest z mieczem i tarczą.

#KRAKÓW
Smok zamieszkiwał jamę pod wawelskim wzgórzem i terroryzował osadników grodu Kraka. Mieszkańcy nieustannie musieli dostarczać stworowi ofiary z bydła. Wielu próbowało, ale żaden z rycerzy nie był w stanie pokonać bestii.

Dopiero szewc Skuba wykazał się pomysłowością - wypchał barana siarką i zostawił pod smoczą jamą. Głodna bestia pożarła zwierzę i to okazało się jej zgubą. Siarka sprawiła, że smok poczuł ogromny ból i palenie w gardle. Aby ugasić niesłabnące pragnienie, rzucił się do wiślanej wody i pił tak długo, aż pękł.

#WROCŁAW
Pewnego razu Chochlik Odrzański dostał się do Wrocławia przy pomocy tratwy. Zacumował w Mieście Stu Mostów na dłużej, by robić mieszkańcom miasta różne psikusy - od rozwiązyawania sznurówek po wsypywania soli do cukierniczek.

Mieszkańcy miasta bezskutecznie próbowali go złapać, jednak Choclik był zbyt przebiegły. Wezwane na pomoc Krasnale także nie miały łatwo - początkowo Chochlik przprzechytrzył także ich!

Ostatecznie jednak Krasnale pod przywództwem Życzliwka pokonały to złośliwe stworzenie i wygnały Chochlika z miasta. W podziękowaniu za tę akcję skrzaty otrzymały część Wrocławia nazywając ją Wielkim Podziemnym Światem Krasnali. Do teraz stoją na każdym rogu miasta strzegąc mieszkańców przed złośliwymi żartami Chochlika.

#GDAŃSK
Po długich przygotowaniach udało się uruchomić fontannę Neptuna postawioną w celu świętowania spodziewanej wizyty Władysława IV. Wszyscy spieszyli podziwiać niesamowite dzieło. Rzeźba spodobała się mieszkańcom tak bardzo, że zaczęli rzucać do wody monety, nawet te złote. Neptun z radości zamienił wodę w fontannie w złotą wódkę o niezwykłym smaku.

O cudzie szybko dowiedzieli się właściciele okolicznych gospód, którzy natychmiastowo zaczęli rozwozić trunek do swoich piwnic, chcąc go później sprzedać. Jakież było ich zdziwienie, gdy nazajutrz... w beczkach była jedynie czysta woda! 

Tylko skromny właściciel gospody „Pod Łososiem” nie skusił się na trunek boga mórz. Za swoją postawę został wynagrodzony - we wszystkich antałkach swojej piwnicy znalazł złotą  wódkę, która stała się odtąd specjalnością jego gospody.

#RANDOM
Lubisz niespodzianki?

Zagraj losowym bohaterem/bohaterką!